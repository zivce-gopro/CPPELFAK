Zadatak 9. 
Kreirati klasu Tacka za modelovanje trodimenzionalnih tačaka. Od privatnih članova treba da ima po jednu double promenljivu za svaku od 3 dimenzije, a od javnih operatore za unos, štampanje, sabiranje i oduzimanje, kao i sve neophodne konstruktore i funkcije za pristup privatnim članovima.

U klasi Vektor, kreiranoj u prvoj vežbi, zameniti niz celih brojeva nizom elemenata tipa Tacka i dodati: 
•	postfiksnu operatorsku funkciju ++ koja rotira sadržaj vektora za jedno mesto udesno,
•	prefiksnu operatorsku funkciju ++ koja rotira sadržaj vektora za jedno mesto ulevo,
•	Takođe, implementirati i sledeće prijateljske operatorske funkcije
•	operatorsku funkciju >> za učitavanje sadržaja vektora iz zadatog tekstualnog toka,
•	operatorsku funkciju << za upis sadržaja vektora u tekstualni tok podataka. 
U funkciji main kreirati 2 objekta klase Vektor, učitati njihove sadržaje sa standardnog ulaza i na standardni izlaz prikazati njihov skalarni proizvod. Zatim, prvi vektor rotirati za k mesta udesno i prikazati ga na standardni izlaz, a elemente drugog vektora uvećati za k i prikazati ga na standardni izlaz.
